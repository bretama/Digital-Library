<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="preferences"><font size="5" face="Verdana"><strong>9.1: Preferinţe</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>Această secţiune explică fereastra de dialog pentru preferinţe, accesată prin &bdquo;Dosar&rdquo; -&gt; &bdquo;Preferinţe&rdquo;.</p>

<p>Fereastra preferinţelor se deschide din opţiunea &bdquo;General&rdquo;. Prima opţiune este un c&acirc;mp text &icirc;n care se introduce adresa proprie de e-mail. Aceasta va fi necesară &bdquo;creatorui&rdquo; şi &bdquo;maintainerului&rdquo; metadatelor colecţiei pentru noile colecţii. Următoarea opţiune o reprezintă o listă derulantă de limbi &icirc;n care Interfaţa Bibliotecarului poate fi prezentată. Dacă dicţionarul este modificat prin alegerea uneia din lista prezentată, Interfaţa Bibliotecarului trebuie să fi repornită pentru ca modificarea să intre &icirc;n vigoare prin &icirc;ncărcarea acesteia din dicţionar.</p>

<p>Dacă este bifată opţiunea &bdquo;Vezi Metadatele Extrase&rdquo;, diferitele instrumente de control care se ocupă cu metadatele, vor indica toate metadatele care au fost extrase automat din documente. Deselectarea acesteia ascunde aceste metadate (chiar dacă este prezentă la momentul stabilirii designului colecţiei şi chiar &icirc;n cadrul colecţiei finale Greenstone). Dacă este bifată opţiunea &bdquo;Arată dimensiunea fişierelor&rdquo;, atunci dimensiunea fişierului va fi indicată alăturat fiecărui fişier &icirc;n Arborii Spaţiului de lucru şi cel al Colecţiei, precum şi &icirc;n panourile de Colectare şi &Icirc;mbogăţire.</p>

<p>Opţiunea &bdquo;Mod&rdquo; este utilizată pentru a controla nivelul de detaliu al interfeţei. La punctul cel mai de jos al setărilor, adică &bdquo;Asistent de Bibliotecă&rdquo;, opţiunile referitoare la design sunt dezactivate, argumentele care necesită expresii regulate sunt ascunse iar procesul de construcţie al colecţiei produce un log minimal al evenimentelor. &Icirc;n contrast, setările de nivel &icirc;nalt, adică &bdquo;Expert&rdquo;, furnizează accesul la toate componentele de design fiind incluse poziţionarea extensiilor şi argumentele pentru expresiile regulate şi sunt permise chiar şi &icirc;nregistrarea &icirc;n jurnale al rezultatului complet al procesului de construcţie. Pentru a modifica sau revizui modurile, apăsaţi pe butonul radio alăturat modului pentru care optaţi. Puteţi revizui rapid modul &icirc;n care vă aflaţi privind la bara de titlu a Interfeţei Bibliotecarului. </p>

<p>Secţiunea &bdquo;Conexiune&rdquo; permite modificarea calea către serverul Greenstone care rulează local, care este folosit atunci c&acirc;nd sunt vizualizate colecţiile. De asemenea, permite setarea informaţiilor privind proxy-ul pentru asigurarea conexiunii la Internet (ex. pentru downloadarea fişierelor; a se vedea secţiunea <a href="downloadingfiles.htm">Descărcarea fişierelor din Internet</a> pentru detalii). Bifează pentru a activa conexiunea proxy şi introduceţi detaliile pentru adresa de proxy precum şi numărul portului. Conexiunea proxy este stabilită atunci c&acirc;nd dialogul Preferinţelor este &icirc;nchis.</p>

<p>&Icirc;n timpul lucrului, Interfaţa Bibliotecarului poate afişa mesaje de avertisment care informeză asupra unei posibile consecinţe neprevăzute a unei acţiuni. Puteţi dezactiva mesajele prin bifarea lui &bdquo;Nu mai arăta acest avertisment&rdquo;. Puteţi reactiva afişarea mesajelor merg&acirc;nd la tabul &bdquo;Avertismente&rdquo;. Bifaţi căsuţele de l&acirc;ngă mesajele de avertisment pe care doriţi să fie afişate din nou.</p>

</body>
</html>
