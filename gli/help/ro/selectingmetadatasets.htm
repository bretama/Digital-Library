<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="selectingmetadatasets"><font size="5" face="Verdana"><strong>5.2: Selectarea Seturilor de Metadate</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>Seturi de elemente de metadate predefinite numite ca &bdquo;seturi de metadate&rdquo;. Un exemplu este setul de metadate Dublin Core. Atunci c&acirc;nd adaugi un set de metadate la colecţie, elementele sale sunt disponibile selectării. Pot exista mai mult de un singur set; pentru a preveni conflictul de nume se pune &icirc;n vedere un mic identificator care identifică metadatele pentru un nume de element. De exemplu, elementul Creator, care face parte din Dublin Core, devine &bdquo;dc.Creator&rdquo;. Seturile de Metadate sunt stocate &icirc;n directorul metadatelor al Interfeţei Bibliotecarului şi au sufficul &bdquo;.mds&rdquo;.</p>

<p>Atunci c&acirc;nd este creată o nouă colecţie, setul de metadate Dublin Core este adăugat automat. Pot fi selectate care dintre seturile de metadate sunt utilizate &icirc;ntr-o colecţie prin apăsarea pe butonul &bdquo;Gestiunea Seturilor de Metadate...&rdquo; de sub Arborele Colecţiei din fereastra extinsă. Aceasta are ca efect deschiderea unei noi ferestre pentru gestionarea seturilor de metadate ale colecţiei.</p>

<p>Lista &bdquo;Seturi de Metadate Atribuite&rdquo; arată care dintre seturi sunt atribuite curent &icirc;n cadrul colecţiei.</p>

<p>Pentru a utiliza un alt set de metadate &icirc;mpreună cu o colecţie &icirc;ncărcată, apăsaţi pe &bdquo;Adaugă...&rdquo;. Va apărea o fereastră care vă va arăta seturile prezente implicit despre care GLI ştie. Pentru a adăuga unul dintre acestea, selectaţi-l din listă şi apăsaţi pe &bdquo;Adaugă&rdquo;. Dacă aţi definit setul de metadate propriu, puteţi utiliza butonul &bdquo;Navighează&rdquo; pentru a localiza fişierul &icirc;n cadrul sistemului de fişiere.</p>

<p>Pentru a crea un nou set de metadate, apăsaţi pe &bdquo;Nou...&rdquo;. Acest pas va lansa Editorul Greenstone pentru Seturile de Metadate GEMS. Va apărea o fereastră &icirc;n care vi se va cere numele setului, namespace-ul şi descrierea. De asemenea, puteți aşeza noul set peste unul preexistent, caz &icirc;n care vor fi moştenite toate elementele din setul specificat. Apăsaţi pe OK. Fereastra principală arată elementele setul de metadate pe partea st&acirc;ngă iar c&acirc;teva atribute ale setului &icirc;n partea dreaptă. Dacă aţi poziţionat setul peste unul preexistent atunci vor fi afişate unul sau mai multe elemente. Apăs&acirc;nd pe unul din ele, vor fi afişate atributele elementului &icirc;n partea dreaptă.</p>

<p>Pentru a adăuga un nou element, daţi click dreapta pe numele setului şi alegeţi &bdquo;Adaugă Element&rdquo;. Pentru a adăuga un nou subelement, daţi click dreapta pe element şi alegeţi &bdquo;Adaugă Subelement&rdquo;. Elementele şi subelementele pot fi şterse aleg&acirc;nd &bdquo;Şterge (Sub)elementul&rdquo; din meniul contextual accesat d&acirc;nd clic dreapta.</p>

<p>Notă: Editorul Greenstone pentru Seturile de Metadate poate fi rulat independent de GLI prin selectarea acestuia din directorul Greenstone din Start menu sau prin rularea scripturilor gens.sh sau gems.bat din directorul gli al instalării Greenstone.</p>

<p>Uneori două seturi de metadate pot avea aceleaşi namespace-uri, de exemplu, Dublin Core şi Dublin Core Calificat - ambele au acelaşi namespace &bdquo;dc&rdquo;. Astfel de seturi nu pot fi utilizate &icirc;n colecţie &icirc;n acelaşi timp. Dacă doriţi să adăugaţi un set cu un namespace deja folosit de colecţie, vă va fi semnalată această situaţie printr-un mesaj de avertisment. Dacă continuaţi cu această opraţiune, setul existent va fi eliminat şi va fi adăugat cel nou. Oricare valori de metadate, care au fost atribuite vor fi transferate noului set at&acirc;ta vreme c&acirc;t acele elemete există şi &icirc;n setul nou introdus.</p>

<p>Av&acirc;nd activ GEMS este posibilă editarea seturilor de metadate existente precum şi crearea unora noi. Apăs&acirc;nd butonul &bdquo;Editare&rdquo; este lansat GEMS av&acirc;nd setul de metadate specific deschis. Din moment ce aţi terminat de editat setul (aşa cum este descris mai sus), salvaţi-l (Dosar-&gt;Salvare) şi &icirc;nchideţi GEMS.</p>

<p>Dacă una din colecţii nu mai are nevoie de un anume set de metadate, selectaţi-l şi apăsaţi pe &bdquo;Elimină&rdquo;. Dacă aţi atribuit metadate elementelor sale veţi fi rugat să precizaţi cum se va proceda cu aceste metadate la următoarea deschidere a colecţiei.</p>

</body>
</html>
