<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="searchindexes"><font size="5" face="Verdana"><strong>6.3: ดัชนีค้นหา</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ดัชนีจะระบุว่าส่วนใดบ้างของคอลเลกชันที่สามารถค้นหาได้ ส่วนนี้จะอธิบายถึงวิธีการเพิ่มหรือการเอาดัชนีออก และการตั้งค่าดัชนีเริ่มต้น คุณสามารถดำเนินการได้โดยคลิกที่ "ดัชนีการค้นหา  " ภายใต้แท็บ "ออกแบบ  "</p>

<p>มุมบนขวาของพาเนล "ดัชนีการค้นหา  " จะแสดงข้อมูลเกี่ยวกับตัวทำดัชนีที่คอลเลกชันกำลังใช้งานอยู่ ซึ่งคุณสามารถเปลี่ยนแปลงได้โดยคลิก "เปลี่ยน&hellip;  "  หน้าต่างป๊อปอัพจะปรากฎขึ้นพร้อมรายการของตัวเลือก: MG, MGPP และ Lucene การเปลี่ยนแปลงนี้จะส่งผลต่อวิธีการสร้างดัชนี และอาจส่งผลต่อฟังก์ชันที่ใช้ในการค้นหาด้วย</p>

<p>รายการ "ดัชนีที่กำหนด  " แสดงรายการดัชนีที่กำหนดใช้กับคอลเลกชันในปัจจุบัน</p>

<p>เมื่อต้องการเพิ่มดัชนี ให้คลิก "ดัชนีใหม่  "... หน้าต่างป๊อปอัพจะปรากฎขึ้นพร้อมรายการแหล่งข้อมูล ซึ่งรวมถึงข้อความและเมทาดาทา ให้เลือกแหล่งข้อมูลที่คุณต้องการทำดัชนี ปุ่ม "เลือกทั้งหมด  " และ "ไม่เลือกเลย  " จะใช้ในการทำเครื่องหมายหรือยกเลิกการทำเครื่องหมายรายการทั้งหมดในรายการตามลำดับ ทันทีที่มีการกำหนดดัชนีใหม่ ให้คลิก "เพิ่มดัชนี  " เพื่อเพิ่มดัชนีลงในคอลเลกชัน "เพิ่มดัชนี  " จะใช้งานได้เฉพาะเมื่อการตั้งค่าอธิบายดัชนีใหม่ที่ยังไม่ได้มีการกำหนดให้กับคอลเลกชันเท่านั้น</p>

<p>สำหรับดัชนีแบบ MG คุณจำเป็นต้องเลือกความละเอียดของดัชนี โดยใช้เมนู "ระดับการจัดทำดัชนี:  " ด้วย</p>

<p>สำหรับดัชนีแบบ MGPP และ Lucene ความละเอียดของดัชนีจะถูกกำหนดแบบครอบคลุมทั้งหมด ไม่ใช่ต่อหนึ่งดัชนี ระดับที่เป็นไปได้จะแสดงขึ้นในบานหน้าต่าง "ดัชนีการค้นหา  " หลัก และสามารถเพิ่มลงในคอลเลกชันได้ด้วยการทำเครื่องหมายในกล่องกาเครื่องหมาย</p>

<p>ดัชนีพิเศษที่สามารถเรียกใช้งานได้ใน MGPP และ Lucene คือ ดัชนี "allfields" ซึ่งเพียงแต่ช่วยให้คุณสามารถทำการค้นหาแบบผสานที่ครอบคลุมดัชนีที่ระบุทั้งหมดได้โดยไม่จำเป็นต้องระบุดัชนีแยกต่างหากซึ่งบรรจุแหล่งข้อมูลทั้งหมด เมื่อต้องการเพิ่มดัชนีนี้ ให้ทำเครื่องหมายที่กล่องกาเครื่องหมาย "เพิ่มการค้นหาแบบควบรวมให้กับดัชนีที่กำหนดทั้งหมด (ทุกเขตข้อมูล)  " และคลิก "เพิ่มดัชนี  "</p>

<p>สำหรับ MGPP และ Lucene นั้น ระบบจะแสดงปุ่ม "เพิ่มทั้งหมด  " ขึ้นมาเพื่อเป็นทางลัดในการเพิ่มเมทาดาทา และแหล่งข้อความทั้งหมดเป็นดัชนีอิสระ</p>

<p>เมื่อต้องการแก้ไขดัชนี ให้เลือกดัชนีที่ต้องการแก้ไข และคลิกที่ "แก้ไขดัชนี  " ข้อความที่คล้ายกับ "ดัชนีใหม่  " จะแสดงขึ้นมา</p>

<p>เมื่อต้องการเอาดัชนีออก ให้เลือกดัชนีที่ต้องการเอาออกจากรายการดัชนีที่กำหนด และคลิก "เอาดัชนีออก  "</p>

<p>"ลำดับของดัชนีที่กำหนดในรายการ "ดัชนีที่กำหนด" จะเป็นลำดับที่ปรากฎในเมนูแบบหล่นลงในหน้าค้นหา ให้ใช้ปุ่ม "เลื่อนขึ้น  " และ "เลื่อนลง  " เพื่อเปลี่ยนแปลงการเรียงลำดับนี้" </p>

<p>ดัชนีที่เลือกไว้โดยค่าเริ่มต้นบนหน้าค้นหาจะถูกเรียกว่า "ดัชนีเริ่มต้น"  คุณสามารถตั้งค่านี้ได้ด้วยการเลือกดัชนีที่ต้องการจากรายการ และคลิก "ตั้งค่าเริ่มต้น"  ดัชนีเริ่มต้นจะถูกกำหนดด้วยคำว่า "[ดัชนีเริ่มต้น]" ในรายการ "ดัชนีที่กำหนด" ถ้าคุณไม่ได้ตั้งค่าดัชนีเริ่มต้นไว้ ระบบจะใช้ค่าแรกในรายการเป็นค่าเริ่มต้น</p>

<p>คุณสามารถตั้งค่าชื่อที่ใช้ในรายการแบบหล่นลงของดัชนีบนหน้าค้นหาได้ในส่วนควบคุม "ค้นหา  " ของมุมมอง "รูปแบบ  " (ดูที่ <a href="searchmetadatasettings.htm">ค้นหา</a>) </p>

<p>สำหรับดัชนีแบบ MG และ MGPP จะมีตัวเลือกอื่นที่ควบคุมวิธีการสร้างดัชนีนี้ การค้นด้วยรากศัพท์ (Stemming) และ Case-folding อาจถูกเปิดใช้งานหรือปิดใช้งานได้ในดัชนี&mdash; ถ้าถูกปิดใช้งาน จะไม่มีการแสดงตัวเลือกในหน้ากำหนดลักษณะของคอลเลกชัน Accent-folding ยังคงสามารถเรียกใช้งานได้ในดัชนีแบบ MGPP  ซึ่งจะทำงานในลักษณะเดียวกับ Case-folding แต่แทนที่จะตรวจสอบความตรงกันระหว่างตัวพิมพ์เล็กและตัวพิมพ์ใหญ่ ตัวอักษรที่มีเครื่องหมายแสดงการออกเสียง (Diacritics) จะถูกทำให้ตรงกับอักษรที่ไม่มีเครื่องหมายแสดงการออกเสียง</p>

</body>
</html>
