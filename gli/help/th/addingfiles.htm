<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="addingfiles"><font size="5" face="Verdana"><strong>4.4: การเพิ่มแฟ้ม</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>คุณสามารถทำสำเนาแฟ้มลงในคอลเลกชันได้ด้วยการลากและการปล่อยเมาส์ ตัวชี้เมาส์จะกลายเป็นเงาของรายการที่เลือกไว้ (หรือ ถ้าคุณเลือกมากกว่าหนึ่ง ก็จะเป็นไปตามจำนวนที่เลือกนั้น) ปล่อยแฟ้มที่เลือกลงในแผนผังรูปต้นไม้ของคอลเลกชันเพื่อทำสำเนาแฟ้มที่นั่น (ถ้าต้นแหล่งเป็นแผนผังรูปต้นไม้ของพื้นที่ทำงาน) หรือย้ายแฟ้มไปมาภายในคอลเลกชัน (ถ้าต้นแหล่งป็นแผนผังรูปต้นไม้ของคอลเลกชัน)</p>

<p>เมื่อทำสำเนาแฟ้มหลายแฟ้ม แฟ้มเหล่านั้นทั้งหมดจะถูกวางไว้ในโฟลเดอร์เป้าหมายที่ระดับเดียวกัน โดยไม่คำนึงโครงสร้างโฟลเดอร์ดั้งเดิมที่แฟ้มเหล่านั้นวางอยู่ก่อน เมื่อคุณทำสำเนาแฟ้มที่สองด้วยชื่อเดียวกันลงไปในโฟลเดอร์เดียวกัน ระบบจะถามว่าคุณต้องการเขียนทับแฟ้มแรกหรือไม่ ถ้าตอบว่า "ไม่" แฟ้มจะไม่ถูกทำสำเนา แต่ถ้าตอบว่า "ใช่" ก็ระบบก็จะเขียนแฟ้มใหม่ทับลงไป เมื่อต้องการยกเลิกการทำสำเนาที่เหลือทั้งหมด ให้คลิกปุ่ม "หยุด"</p>

<p>เฉพาะรายการที่อยู่ "สูงสุด" ในการเลือกจะถูกย้าย โฟลเดอร์หนึ่งจะอยู่สูงกว่าโฟลเดอร์ลูก คุณไม่สามารถเลือกแฟ้มต่างๆ ภายในโฟลเดอร์ รวมทั้งตัวโฟลเดอร์เองได้ในครั้งเดียวกัน</p>

<p>เมื่อคุณเพิ่มแฟ้มเข้าไปในระบบ ส่วนติดต่อผู้ใช้สำหรับบรรณารักษ์จะทำการค้นหาแฟ้มเสริมที่บรรจุเมทาดาทาที่ได้กำหนดให้กับแฟ้มที่มีการเพิ่มก่อนหน้านี้ในโฟลเดอร์ต้นแหล่ง ถ้าส่วนติดต่อผู้ใช้พบแฟ้มที่ต้องการ ระบบก็จะเริ่มนำเข้าเมทาดาทานี้ ขณะที่การปฏิบัติการดำเนินไป คุณอาจถูกพร้อมท์ (อาจจะหลายครั้ง) ให้ใส่ข้อมูลเพิ่มเติมเพื่อทำให้เมทาดาทาที่นำเข้าตรงกับชุดเมทาดาทาในคอลเลกชันของคุณ กระบวนการนี้เกี่ยวพันกับพร้อมท์ต่างๆ มากมายซึ่งอธิบายไว้ในส่วน <a href="importingpreviouslyassignedmetadata.htm">กำลังนำเข้าเมทาดาทาที่กำหนดก่อนหน้านี้</a>  สำหรับคำอธิบายรายละเอียดเพิ่มเติมของเมทาดาทาที่สัมพันธ์กับแฟ้ม กรุณาอ่านบทที่ 2 ของแนวทางสำหรับนักพัฒนาโปรแกรมกรีนสโตน -- การเผยแพร่ข้อมูลจากเอกสารของคุณ</p>

<p>คุณยังสามารถเพิ่มเอกสาร "จำลอง" ลงในคอลเลกชันได้ด้วยการคลิกขวาในแผนผังรูปต้นไม้ของคอลเลกชันหรือบนโฟลเดอร์ และเลือก "สร้างเอกสารจำลองใหม่" การดำเนินการเช่นนี้จะเป็นการสร้างแฟ้มว่างใหม่ที่คุณสามารถกำหนดเมทาดาทาได้ คุณสามารถแทนที่แฟ้มจำลองนี้ด้วยแฟ้ม "จริง" ได้ในภายหลัง</p>

</body>
</html>
