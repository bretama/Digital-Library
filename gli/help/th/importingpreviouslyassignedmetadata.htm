<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="importingpreviouslyassignedmetadata"><font size="5" face="Verdana"><strong>5.7: กำลังนำเข้าเมทาดาทาที่กำหนดก่อนหน้านี้</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ส่วนนี้จะอธิบายวิธีการนำเข้าเมทาดาทาที่ได้กำหนดไว้ก่อนหน้านี้ ซึ่งเป็นเมทาดาทาที่กำหนดให้กับเอกสารก่อนเพิ่มเอกสารเข้าไปในคอลเลกชัน</p>

<p>ถ้าเคยกำหนดเมทาดาทาในฟอร์มที่ส่วนติดต่อผู้ใช้สำหรับบรรณารักษ์รู้จักให้กับแฟ้มไว้ก่อนหน้านี้แล้ว -- ตัวอย่างเช่น เมื่อคุณเลือกเอกสารจากคอลเลกชันกรีนสโตนที่มีอยู่ -- ระบบจะนำเข้าเมทาดาทาโดยอัตโนมัติเมื่อคุณเพิ่มแฟ้ม  เมื่อต้องการดำเนินการเช่นนั้น คุณจะต้องทำการแมปเมทาดาทานั้นให้เข้ากับชุดข้อมูลเมทาดาทาที่สามารถเรียกใช้งานได้ในคอลเลกชันก่อน</p>

<p>ส่วนติดต่อผู้ใช้สำหรับบรรณารักษ์จะแสดงข้อมูลที่จำเป็นขึ้นบนหน้าจอ  โดยจะแสดงวิธีดำเนินการอย่างสั้น และจากนั้นจึงแสดงชื่อขององค์ประกอบเมทาดาทาที่กำลังนำเข้าเหมือนกับที่ปรากฎในแฟ้มต้นฉบับ คุณจะไม่สามารถแก้ไขหรือเปลี่ยนแปลงเขตข้อมูลนี้ได้ ต่อไปให้คุณเลือกชุดข้อมูลเมทาดาทาที่จะแมปเข้ากับองค์ประกอบใหม่ จากนั้นเลือกองค์ประกอบเมทาดาทาที่เหมาะสมในชุดนั้น ระบบจะเลือกเมทาดาทาที่ตรงกันที่สุดสำหรับเมทาดาทาใหม่ให้โดยอัตโนมัติโดยพิจารณารูปแบบของชุดข้อมูลและองค์ประกอบ</p>

<p>หลังจากได้ทำการตรวจสอบการแมปเรียบร้อยแล้ว คุณสามารถเลือก "เพิ่ม" เพื่อเพิ่มองค์ประกอบเมทาดาทาใหม่ไปยังชุดข้อมูลเมทาดาทาที่เลือกไว้ได้  (ฟังก์ชันนี้จะเปิดใช้งานเฉพาะเมื่อไม่มีองค์ประกอบเมทาดาทาที่มีชื่อเดียวกันภายในชุดข้อมูลที่เลือก) "ผสาน" จะแมปองค์ประกอบใหม่เข้ากับองค์ประกอบที่ผู้ใช้เลือก สุดท้ายนี้ "ละเว้น" จะไม่นำเข้าข้อมูลเมทาดาทาใดๆ ที่มีชื่อองค์ประกอบนี้ ทันทีที่คุณระบุวิธีการนำเข้าชิ้นส่วนของเมทาดาทาที่แน่นอน ข้อมูลการแมปจะถูกเก็บไว้ตลอดอายุของคอลเลกชันนั้น</p>

<p>สำหรับรายละเอียดเกี่ยวกับแฟ้ม metadata.xml ซึ่งโปรแกรมกรีนสโตนใช้จัดเก็บเมทาดาทา ให้ดูบทที่ 2 ของแนวทางสำหรับนักพัฒนาโปรแกรมกรีนสโตน -- การเผยแพร่ข้อมูลจากเอกสารของคุณ</p>

</body>
</html>
