<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="plugins"><font size="5" face="Verdana"><strong>6.2: ปลั๊กอินของเอกสาร</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ส่วนนี้จะอธิบายวิธีการกำหนดค่าปลั๊กอินของเอกสารที่คอลเลกชันใช้  โดยจะอธิบายวิธีระบุปลั๊กอินที่ต้องการใช้ การกำหนดพารามิเตอร์ที่ต้องการส่งผ่าน และการจัดลำดับปลั๊กอิน คุณสามารถเริ่มดำเนินการได้โดยคลิก "ปลั๊กอินเอกสาร" ภายใต้แท็บ "ออกแบบ"</p>

<p>เมื่อต้องการเพิ่มปลั๊กอิน ให้เลือกปลั๊กอินโดยใช้รายการแบบหล่นลง "เลือกปลั๊กอินที่ต้องการเพิ่ม" บริเวณใกล้ส่วนล่างสุด จากนั้นคลิก "เพิ่มปลั๊กอิน"  หน้าต่างจะปรากฏขึ้นในชื่อว่า "การกำหนดค่าอาร์กิวเมนต์" ซึ่งจะมีคำอธิบายในภายหลัง ทันทีที่คุณกำหนดค่าปลั๊กอินใหม่ ปลั๊กอินนี้จะถูกเพิ่มเข้าไปในลำดับท้ายสุดของรายการ "ปลั๊กอินที่กำหนด" ในโหมดบรรณารักษ์ ปลั๊กอินแต่ละตัว ยกเว้น UnknownPlug อาจจะปรากฎขึ้นเพียงครั้งเดียวในคอลเลกชัน  ในโหมดที่สูงกว่า ปลั๊กอินเหล่านี้อาจจะปรากฎขึ้นหลายครั้ง  คุณจำเป็นต้องตั้งค่าอาร์กิวเมนต์ process_exp เพื่อให้สามารถใช้ประโยชน์ได้</p>

<p>เมื่อต้องการดูคำอธิบายอย่างสั้นของปลั๊กอิน ให้เลือกปลั๊กอินที่ต้องการในรายการแบบหล่นลง "เลือกปลั๊กอินที่ต้องการเพิ่ม" จากนั้นลากเมาส์ไปบนปลั๊กอินนั้น เคล็ดลับเครื่องมือที่แสดงคำอธิบายจะปรากฎขึ้น</p>

<p>เมื่อต้องการเอาปลั๊กอินออก ให้เลือกปลั๊กอินในรายการและคลิก "เอาปลั๊กอินออก"</p>

<p>ปลั๊กอินจะถูกกำหนดค่าด้วยการกำหนดอาร์กิวเมนต์ เมื่อต้องการปรับเปลี่ยนค่า ให้เลือกปลั๊กอินจากรายการและคลิก "กำหนดค่าปลั๊กอิน" (หรือคลิกสองครั้งที่ปลั๊กอิน) กล่องโต้ตอบ "การกำหนดค่าอาร์กิวเมนต์" จะปรากฎขึ้นพร้อมตัวควบคุมต่างๆ สำหรับระบุค่าอาร์กิวเมนต์</p>

<p>มีตัวควบคุมที่แตกต่างกันอยู่หลายชนิด ตัวควบคุมบางตัวเป็นกล่องกาเครื่องหมาย และการคลิกหนึ่งครั้งจะเป็นการเพิ่มตัวเลือกที่เหมาะสมให้กับปลั๊กอิน บางตัวเป็นสตริงข้อความที่มาพร้อมกล่องกาเครื่องหมายและเขตข้อมูลข้อความ ให้คลิกที่กล่องเพื่อเปิดใช้งานอาร์กิวเมนต์ จากนั้นพิมพ์ข้อความที่เหมาะสม (นิพจน์ปกติ หรือเส้นทางของแฟ้ม และอื่นๆ) ลงในกล่อง ตัวควบคุมอื่นๆ เป็นเมนูแบบหล่นลงซึ่งคุณสามารถเลือกจากชุดของค่าที่กำหนดไว้แล้วได้ เมื่อต้องการเรียนรู้การทำงานของอาร์กิวเมนต์ ให้ลากเมาส์เหนือชื่อของอาร์กิวเมนต์สักครู่ คำอธิบายจะปรากฎขึ้น</p>

<p>เมื่อคุณเปลี่ยนการกำหนดค่าแล้ว ให้คลิก "ตกลง" เพื่อยืนยันการเปลี่ยนแปลง และปิดกล่องโต้ตอบนั้น หรือคลิก "ยกเลิก" เพื่อปิดกล่องโต้ตอบโดยไม่มีการเปลี่ยนแปลงค่าอาร์กิวเมนต์ใดๆ ของปลั๊กอิน</p>

<p>ปลั๊กอินในรายการจะดำเนินการตามลำดับ และการเรียงลำดับบางครั้งก็มีความสำคัญ คุณสามารถเปลี่ยนแปลงลำดับของปลั๊กอินได้เฉพาะในโหมดผู้เชี่ยวชาญระบบห้องสมุด (Library Systems Specialist) และในโหมดผู้ชำนาญการ (Expert) เท่านั้น (ดูที่ <a href="preferences.htm">กำหนดลักษณะ</a>)</p>

</body>
</html>
