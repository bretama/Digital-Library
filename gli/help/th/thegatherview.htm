<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="thegatherview"><font size="5" face="Verdana"><strong>4.1: มุมมอง "รวบรวม"</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ส่วนนี้จะแนะนำเนื้อหาเกี่ยวกับพื้นที่ "รวบรวม" ซึ่งคุณสามารถใช้เพื่อเลือกแฟ้มลงในคอลเลกชันที่คุณกำลังจะสร้าง ส่วนติดต่อผู้ใช้สำหรับบรรณารักษ์เริ่มต้นจะด้วยมุมมอง "รวบรวม" เมื่อต้องการกลับไปยังมุมมองนี้ในภายหลัง ให้คลิกแท็บ "รวบรวม  " ที่ใต้แถบเมนูโดยตรง</p>

<p>พื้นที่ขนาดใหญ่สองพื้นที่ซึ่งมีชื่อว่า "พื้นที่ทำงาน" และ "คอลเลกชัน" จะถูกใช้ในการเคลื่อนย้ายแฟ้มไปยังคอลเลกชันของคุณ พื้นที่เหล่านี้ประกอบด้วย "แผนผังแฟ้มรูปต้นไม้" ซึ่งจะแสดงให้เห็นแฟ้มและโฟลเดอร์</p>

<p>ให้เลือกรายการในแผนผังด้วยการคลิกรายการที่ต้องการ (ยังมีวิธีอื่นๆ อีก โดยสามารถดูได้ด้านล่าง) คลิกสองครั้งที่โฟลเดอร์ หรือคลิกหนึ่งครั้งที่สัญลักษณ์สวิตช์ที่อยู่ด้านข้างเพื่อขยาย (หรือยุบย่อ) เนื้อหาของโฟลเดอร์ คลิกสองครั้งที่แฟ้ม (หรือคลิกขวาและเลือก "เปิดในโปรแกรมภายนอก  ") เพื่อเปิดแฟ้มด้วยโปรแกรมประยุกต์ที่สัมพันธ์กับแฟ้มนั้น (ดูที่ <a href="fileassociations.htm">ความสัมพันธ์ของแฟ้ม</a>)</p>

<p>แผนผังแฟ้มรูปต้นไม้ของพื้นที่ทำงานจะแสดงแหล่งของข้อมูลที่ส่วนติดต่อผู้ใช้สำหรับบรรณารักษ์สามารถใช้งานได้ -- ระบบแฟ้มในเครื่อง (รวมถึงดิสก์ไดรฟ์ และซีดีรอมไดร์ฟ) เนื้อหาของคอลเลกชันกรีนสโตนที่มีอยู่ และแคชของแฟ้มต่างๆ ที่ดาวน์โหลด คุณสามารถทำสำเนาและดูแฟ้มเหล่านี้ได้ แต่คุณไม่สามารถย้าย ลบ หรือแก้ไขแฟ้มได้ยกเว้นแฟ้มที่ดาวน์โหลดมาซึ่งจะสามารถลบออกได้ ให้นำทางพื้นที่นี้เพื่อค้นหาแฟ้มที่คุณต้องการรวมลงในคอลเลกชัน</p>

<p>แผนผังแฟ้มรูปต้นไม้สำหรับคอลเลกชันจะแสดงให้เห็นเนื้อหาของคอลเลกชัน โดยเริ่มต้นแล้วแผนผังนี้จะว่าง</p>

<p>คุณสามารถปรับขนาดพื้นที่ได้ด้วยการเลื่อนเมาส์เหนือแถบสีเทาซึ่งแบ่งแยกแผนผังแฟ้ม (รูปร่างของตัวชี้จะเปลี่ยนไป) แล้วลาก</p>

<p>ส่วนล่างสุดของหน้าต่างเป็นพื้นที่สถานะซึ่งแสดงความคืบหน้าของการกระทำที่เกี่ยวข้องกับแฟ้ม (การทำสำเนา การย้าย และการลบ) การกระทำเหล่านี้อาจจะใช้เวลาสักครู่กว่าจะเสร็จสมบูรณ์ โดยปุ่ม "หยุด" จะหยุดการกระทำใดๆ ที่กำลังดำเนินการอยู่ในขณะนั้น</p>

<p>ปุ่มขนาดใหญ่สองปุ่มจะอยู่บริเวณมุมขวาล่างของหน้าจอ  โดยปุ่ม "สร้างโฟลเดอร์ใหม่" ที่นำเสนอด้วยรูปโฟลเดอร์จะเป็นสร้างโฟลเดอร์ใหม่ (ดูที่ <a href="creatingfolders.htm">การสร้างโฟลเดอร์</a>) ปุ่ม "ลบ" ที่นำเสนอด้วยรูปกล่องขยะจะเป็นการเอาแฟ้มนั้นออก การคลิกปุ่ม 'ลบ' จะเป็นการเอาแฟ้มที่เลือกไว้ออกจากแผนผังแฟ้มรูปต้นไม้ของคอลเลกชัน โดยคุณสามารถลบแฟ้มเหล่านั้นได้โดยการลากแฟ้มเหล่านั้นไปที่ปุ่ม 'ลบ' ได้เช่นกัน</p>

<p>เมื่อต้องการเลือกรายการที่เรียงตามลำดับจำนวนหลายรายการ ให้คลิกเลือกรายการแรก แล้วกดปุ่ม [Shift] ค้างไว้ จากนั้นคลิกเลือกรายการสุดท้าย -- การเลือกจะครอบคลุมรายการที่อยู่ระหว่างนั้นทั้งหมด คุณสามารถเลือกแฟ้มที่ไม่เรียงต่อกันได้ด้วยการกดปุ่ม [Ctrl] ค้างไว้ขณะคลิก ให้ใช้ทั้งสองวิธีนี้ร่วมกันเพื่อเลือกกลุ่มของรายการที่อยู่ไม่ติดกัน</p>

</body>
</html>
