<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="selectingmetadatasets"><font size="5" face="Verdana"><strong>5.2: การเลือกชุดเมทาดาทา</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ชุดขององค์ประกอบเมทาดาทาที่มีการกำหนดค่าไว้ก่อนหน้าเป็นที่รู้จักในชื่อ "ชุดเมทาดาทา" ตัวอย่างเช่น ชุดเมทาดาทาดับลินคอร์ เมื่อคุณเพิ่มชุดเมทาดาทาลงในคอลเลกชัน คุณจะสามารถเลือกใช้งานองค์ประกอบของเมทาดาทานั้นได้ คุณสามารถมีชุดเมทาดาทาได้มากกว่าหนึ่งชุด โดยเพื่อป้องกันไม่ใช้ชื่อซ้ำกัน ตัวระบุขนาดสั้นซึ่งระบุชุดเมทาดาทาจะถูกใส่ไว้หน้าชื่อองค์ประกอบ  เช่น องค์ประกอบ Creator ของดับลินคอร์ จะกลายเป็น "dc.Creator" ชุดเมทาดาทาจะถูกจัดเก็บไว้ในโฟลเดอร์เมทาดาทาของส่วนติดต่อผู้ใช้สำหรับบรรณารักษ์ และมีนามสกุลเป็น ".mds" </p>

<p>เมื่อคุณสร้างคอลเลกชันใหม่ ชุดเมทาดาทาดับลินคอร์จะถูกเพิ่มเข้าไปในระบบเป็นค่าเริ่มต้น คุณสามารถเปลี่ยนแปลงชุดเมทาดาทาที่ต้องการใช้ในคอลเลกชันได้ด้วยการคลิกปุ่ม "จัดการชุดเมทาดาทา&hellip;" ใต้แผนผังคอลเลกชันในมุมมอง "เมทาดาทา" หน้าต่างใหม่จะปรากฏขึ้นเพื่อให้คุณสามารถจัดการชุดเมทาดาทาของคอลเลกชันได้</p>

<p>รายการ "ชุดเมทาดาทาที่กำหนด" จะแสดงชุดเมทาดาทาที่คอลเลคชันใช้อยู่ในปัจจุบัน</p>

<p>เมื่อต้องการใช้ชุดเมทาดาทาอื่นกับคอลเลกชันที่เปิดใช้งานอยู่ ให้คลิก "เพิ่ม&hellip;" หน้าต่างป๊อปอัพจะแสดงชุดเมทาดาทาเริ่มต้นที่ GLI รู้จัก เมื่อต้องการเพิ่มชุดเมทาดาทา ให้ทำการเลือกชุดแมทาดาทาจากรายการ และคลิก "เพิ่ม" ถ้าคุณได้นิยามชุดเมทาดาทาของคุณเองไว้แล้ว คุณสามารถใช้ปุ่ม "เรียกดู" เพื่อระบุตำแหน่งแฟ้มในระบบแฟ้มของคุณได้</p>

<p>เมื่อต้องการสร้างชุดเมทาดาทาใหม่ ให้คลิกที่ "สร้างใหม่&hellip;"  ซึ่งจะเป็นการเรียกใช้ตัวแก้ไขชุดเมทาดาทาของโปรแกรมกรีนสโตน หรือที่เรียกกันว่า GEMS หน้าต่างป๊อปอัพเริ่มต้นจะขอให้คุณใส่ชื่อชุด เนมสเปซ และคำอธิบายลงไป นอกจากนี้ คุณยังสามารถเลือกให้เมทาดาทาชุดใหม่อยู่บนพื้นฐานของเมทาดาทาชุดเดิมที่มีอยู่ได้ ในกรณีนี้ เมทาดาทาชุดใหม่จะสืบทอดหน่วยข้อมูลย่อยทั้งหมดจากเมทาดาทาชุดเดิมที่ระบุ จากนั้นคลิก ตกลง หน้าต่างหลักจะแสดงหน่วยข้อมูลย่อยของชุดเมทาดาทาขึ้นมาทางด้านซ้ายมือ พร้อมทั้งแสดงคุณลักษณะบางอย่างของชุดเมทาดาทาขึ้นมาทางด้านขวามือ ถ้าคุณได้เลือกให้เมทาดาทาชุดใหม่อยู่บนพื้นฐานของชุดที่มีอยู่แล้ว ระบบจะแสดงหน่วยข้อมูลย่อยอย่างน้อยหนึ่งหน่วยข้อมูลขึ้นมาบนหน้าจอ เมื่อคุณคลิกที่หน่วยข้อมูลย่อย ระบบจะแสดงค่าคุณลักษณะของหน่วยข้อมูลย่อยนั้นทางขวามือ</p>

<p>เมื่อต้องการเพิ่มหน่วยข้อมูลย่อยใหม่ ให้คลิกขวาที่ชื่อชุดและเลือก "เพิ่มหน่วยข้อมูลย่อย"  เมื่อต้องการเพิ่มหน่วยข้อมูลใหม่ภายใต้หน่วยข้อมูลย่อย ให้คลิกขวาที่หน่วยข้อมูลย่อย และเลือก "เพิ่มหน่วยข้อมูลย่อย" คุณสามารถลบหน่วยข้อมูลย่อยและหน่วยข้อมูลภายใต้หน่วยข้อมูลย่อยได้ด้วยการเลือก "ลบหน่วยข้อมูล(ย่อย)" จากเมนูคลิกขวา</p>

<p>หมายเหตุ: คุณสามารถเรียกใช้ตัวแก้ไขชุดเมทาดาทาของโปรแกรมกรีนสโตนได้อย่างอิสระจาก GLI ด้วยการเลือกตัวแก้ไขจากเมนูเริ่มของโปรแกรมกรีนสโตน หรือด้วยการเรียกใช้ gens.sh หรือ gems.bat ในโฟลเดอร์ gli ของส่วนติดตั้งโปรแกรมกรีนสโตนของคุณ</p>

<p>บางครั้งชุดเมทาดาทาสองชุดอาจมีเนมสเปซเดียวกัน ตัวอย่างเช่น ทั้งดับลินคอร์และดับลินคอร์แบบ Qualified ใช้เนมสเปซว่า "dc" ดังนั้นจึงไม่สามารถใช้เมทาดาทาทั้งสองชุดนี้ในคอลเลกชันพร้อมกันได้ ถ้าคุณพยายามเพิ่มชุดเมทาดาทาที่มีเนมสเปซตรงกับที่มีใช้ในคอลเลกชันอยู่แล้ว คำเตือนจะปรากฎขึ้น ถ้าคุณยังดำเนินการต่อไป ระบบจะเอาชุดเมทาดาทาที่มีอยู่แล้วออก และเพิ่มชุดเมทาดาทาใหม่เข้าไป ค่าเมทาดาทาที่กำหนดใดๆ จะถูกโอนย้ายไปยังชุดใหม่โดยที่ยังคงองค์ประกอบเหล่านั้นอยู่</p>

<p>ด้วย GEMS นี้ upi จะสามารถแก้ไขชุดเมทาดาทาที่มีอยู่แล้วได้เช่นเดียวกับการสร้างชุดเมทาดาทาใหม่ การคลิกที่ปุ่ม "แก้ไข" จะเป็นการเรียกใช้โปรแกรม GEMS พร้อมกับเปิดชุดเมทาดาทาที่ระบุ ทันทีที่คุณแก้ไขชุดเมทาดาทาเสร็จเรียบร้อยแล้ว (ดังอธิบายข้างต้น) ให้ทำการบันทึกการแก้ไข (แฟ้ม-&gt;บันทึก) และปิดโปรแกรม GEMS</p>

<p>ถ้าคอลเลกชันไม่ต้องการใช้ชุดเมทาดาทาอีกต่อไปแล้ว ให้เลือกชุดเมทาดาทาและกด "เอาออก" ถ้าคุณได้เคยกำหนดเมทาดาทาใดๆ เข้ากับองค์ประกอบของเมทาดาทา ระบบจะถามว่า คุณจะจัดการกับเมทาดาทานี้อย่างไรเมื่อคุณจะเปิดคอลเลกชันครั้งในถัดไป</p>

</body>
</html>
