<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="reviewingmetadata"><font size="5" face="Verdana"><strong>5.6: การตรวจทานเมทาดาทาที่กำหนด</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>บางครั้งคุณอาจจะต้องการดูเมทาดาทาที่ได้กำหนดให้กับแฟ้มจำนวนหลายแฟ้มในพร้อมกันทันที -- ตัวอย่างเช่น เมื่อต้องการดูว่า มีจำนวนแฟ้มที่จะค้างการทำงานอยู่กี่แฟ้ม หรือเพื่อให้ได้ความคิดเกี่ยวกับการกระจายของวันที่ต่างๆ</p>

<p>ให้เลือกแฟ้มในแผนผังรูปต้นไม้ของคอลเลกชันที่คุณต้องการตรวจสอบ จากนั้นคลิกขวา และเลือก "เมทาดาทาที่กำหนด&hellip;"  หน้าต่างที่ชื่อว่า "เมทาดาทาทั้งหมด" ซึ่งบรรจุอยู่ในตารางขนาดใหญ่ที่มีคอลัมน์จำนวนมากจะปรากฎขึ้น คอลัมน์แรกจะแสดงชื่อแฟ้ม และแถวจะแสดงค่าเมทาดาทาทั้งหมดที่กำหนดให้กับแฟ้มเหล่านั้น</p>

<p>ระบบอาจจะใช้เวลานานเพื่อวาดตารางหากคุณเลือกแฟ้มจำนวนมาก คุณสามารถใช้งานส่วนติดต่อผู้ใช้สำหรับบรรณารักษ์ต่อไปได้ขณะที่หน้าต่าง "เมทาดาทาทั้งหมด" เปิดอยู่</p>

<p>เมื่อผลลัพธ์มีจำนวนมากเกินไป คุณสามารถทำการกรองตาราง "เมทาดาทาทั้งหมด" ได้โดยการปรับใช้ตัวกรองกับคอลัมน์ เมื่อเพิ่มตัวกรองใหม่แล้ว ระบบจะแสดงผลลัพธ์เพียงบางแถวที่ตรงกับเงื่อนไขเท่านั้น เมื่อต้องการตั้งค่า เปลี่ยนแปลงค่า หรือล้างค่าตัวกรอง ให้คลิกไอคอน "กรวย" ที่ด้านบนสุดของคอลัมน์ จากนั้นข้อมูลเกี่ยวกับตัวกรองจะแสดงขึ้น ทันทีที่ตั้งค่าตัวกรอง ส่วนหัวคอลัมน์จะเปลี่ยนสีไป</p>

<p>พร้อมท์ตัวกรองมีแท็ป "ตัวกรองอย่างง่าย" และแท็ป "ตัวกรองอย่างละเอียด"  ตัวกรองอย่างง่ายจะดำเนินการกรองคอลัมน์เพื่อให้คอลัมน์แสดงเฉพาะแถวที่มีค่าเมทาดาทาเฉพาะอย่าง ("*" ตรงกับทุกค่า)  คุณสามารถเลือกค่าเมทาดาทาจากรายการแบบหล่นลงได้ ตัวกรองอย่างละเอียดจะอนุญาตให้ใช้การดำเนินการตรวจสอบความตรงกันที่ต่างเงื่อนไขกันได้ เช่น เริ่มต้นด้วย (must start with) ไม่มี (does not contain) มีจำนวนอักขระน้อยกว่า (alpahbetically less than) และเท่ากับ (is equal to) คุณสามารถแก้ไขค่าที่ต้องการให้ตรงกันเป็นสตริงได้ (รวมทั้ง "*") และคุณสามารถเลือกได้ว่าจะไม่ให้แยกแยะตัวพิมพ์ใหญ่-เล็กหรือไม่ จากนั้น คุณสามารถระบุเงื่อนไขการตรงกันเงื่อนไขที่สองซึ่งคุณสามารถใช้เพื่อระบุช่วงของค่า (ด้วยการเลือก 'และ') หรือค่าที่เป็นตัวเลือกอื่นๆ (ด้วยการเลือก 'หรือ') ใต้พื้นที่นี้จะเป็นกล่องที่อนุญาตให้คุณเปลี่ยนแปลงลำดับการจัดเรียงได้ (จากน้อยไปมาก หรือจากมากไปน้อย) ทันทีที่คุณดำเนินการเสร็จสิ้นแล้ว ให้คลิก "ตั้งค่าตัวกรอง" เพื่อประยุกต์ใช้ค่าตัวกรองใหม่กับคอลัมน์  หรือคลิก "ล้างค่าตัวกรอง" เพื่อเอาตัวกรองปัจจุบันออก โปรดสังเกตว่า ระบบจะยังคงค่ารายละเอียดของตัวกรองเดิมไว้แม้ว่าตัวกรองจะถูกล้างค่าแล้ว</p>

<p>ตัวอย่างเช่น เมื่อต้องการเรียงลำดับตาราง "เมทาดาทาทั้งหมด" ให้เลือกคอลัมน์ แล้วเลือกการตั้งค่าตัวกรองเริ่มต้น (ตัวกรองอย่างง่ายเปิดใช้งานอยู่ "*") จากนั้นเลือกการเรียงลำดับจากน้อยไปหามาก หรือจากมากไปหาน้อย</p>

</body>
</html>
