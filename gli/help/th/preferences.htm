<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="preferences"><font size="5" face="Verdana"><strong>9.1: กำหนดลักษณะ</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ส่วนนี้จะอธิบายกล่องโต้ตอบการกำหนดลักษณะ ซึ่งสามารถเข้าถึงได้ด้วยการเปิด "แฟ้ม" -&gt; "กำหนดลักษณะ"</p>

<p>คุณสามารถเปิดหน้าต่างกำหนดลักษณะได้ที่แท็บ"ทั่วไป"  ตัวเลือกตัวแรกเป็นเขตข้อมูลข้อความสำหรับใส่ที่อยู่อีเมลของคุณ ค่านี้จะใช้สำหรับรายการเมทาดาทาคอลเลกชัน "ผู้สร้าง" และ "ผู้ดูแลระบบ" สำหรับคอลเลกชันใหม่ ตัวเลือกถัดไปเป็นรายการแบบหล่นลงของภาษาซึ่งจะเป็นภาษาที่ปรากฎในส่วนติดต่อผู้ใช้สำหรับบรรณารักษ์ ถ้าคุณเปลี่ยนพจนานุกรมด้วยการเลือกจากรายการ คุณจะต้องเริ่มต้นส่วนติดต่อผู้ใช้สำหรับบรรณารักษ์ใหม่เพื่อทำการโหลดสตริงภาษาใหม่จากพจนานุกรม</p>

<p>ถ้าคุณได้เลือก "ดูเมทาดาทาที่ตัดทอน" แล้ว ตัวควบคุมต่างๆ ที่ทำงานเกี่ยวเนื่องกับเมทาดาทาจะแสดงเมทาดาทาทั้งหมดที่ตัดทอนออกมาจากเอกสารโดยอัตโนมัติเสมอ  การไม่เลือกตัวเลือกนี้จะเป็นการซ่อนเมทาดาทาดังกล่าว (อย่างไรก็ตาม คุณสามารถใช้เมทาดาทาเหล่านี้ได้ระหว่างการออกแบบคอลเลกชัน และภายในคอลเลกชันสุดท้ายของกรีนสโตน) ถ้าคุณได้เลือก "แสดงขนาดแฟ้ม" ขนาดของแฟ้มจะแสดงขึ้นถัดจากแฟ้มแต่ละแฟ้มในพื้นที่ทำงาน และแผนภูมิแฟ้มของคอลเลกชันในมุมมอง "รวบรวม" และมุมมอง "เมทาดาทา"</p>

<p>แท็บ"โหมด" ใช้สำหรับควบคุมระดับของรายละเอียดภายในส่วนติดต่อผู้ใช้ ในการตั้งค่าแบบต่ำสุด ซึ่งคือ"ผู้ช่วยห้องสมุด"นั้น มุมมองการออกแบบจะถูกปิดใช้งาน อาร์กิวเมนต์ที่ต้องการนิพจน์ปกติจะถูกซ่อนไว้ และกระบวนการสร้างคอลเลกชันจะสร้างแฟ้มบันทึกของเหตุการณ์อย่างสั้น ในทางกลับกัน การตั้งค่าแบบสูงสุด ซึ่งคือ "ผู้ชำนาญการ" จะช่วยให้ผู้ใช้สามารถเข้าถึงคุณลักษณะของการออกแบบทั้งหมด รวมถึงการจัดตำแหน่งปลั๊กอิน และอาร์กิวเมนต์นิพจน์ปกติ รวมทั้งอนุญาตให้มีการบันทึกผลลัพธ์แบบเต็มจากการสร้างคอลเลกชันลงในแฟ้มบันทึกด้วย เมื่อต้องการเปลี่ยนหรือตรวจทานโหมด ให้คลิกปุ่มตัวเลือกที่อยู่หน้าโหมดที่คุณต้องการ  คุณสามารถตรวจทานได้อย่างรวดเร็วว่าคุณกำลังทำงานอยู่ในโหมดใดด้วยการดูแถบชื่อของส่วนติดต่อผู้ใช้สำหรับบรรณารักษ์</p>

<p>แท็บ"การเชื่อมต่อ"จะช่วยให้คุณสามารถปรับเปลี่ยนเส้นทางไปยังเซิร์ฟเวอร์ห้องสมุดกรีนสโตนที่ทำงานในเครื่องได้ ซึ่งจะถูกใช้เมื่อแสดงตัวอย่างคอลเลกชัน แท็บการเชื่อมต่อนี้ยังช่วยให้คุณสามารถตั้งค่าข้อมูลพร็อกซีสำหรับเชื่อมต่อไปยังอินเทอร์เน็ตได้ (เช่น เมื่อดาวน์โหลดแฟ้ม โดยสามารถดูรายละเอียดเพิ่มเติมได้ที่ส่วน <a href="downloadingfiles.htm">การดาวน์โหลดแฟ้มจากอินเทอร์เน็ต</a>) ให้ทำเครื่องหมายที่กล่องกาเครื่องหมายเพื่อเปิดใช้งานการเชื่อมต่อพร็อกซี และให้รายละเอียดเกี่ยวกับที่อยู่โฮสต์พร็อกซีและหมายเลขพอร์ต การเชื่อมต่อจะถูกสร้างขึ้นเมื่อคุณปิดกล่องโต้ตอบ "กำหนดลักษณะ"</p>

<p>ระหว่างช่วงเวลาของเซสชัน ส่วนติดต่อผู้ใช้สำหรับบรรณารักษ์อาจแสดงข้อความเตือนเกี่ยวกับผลการกระทำที่คุณอาจจะไม่เคยเห็นมาก่อน คุณสามารถปิดการใช้งานข้อความนี้ได้ด้วยการคลิกที่กล่อง "ไม่ต้องแสดงข้อความเตือนนี้อีก" คุณสามารถเปิดใช้งานข้อความเตือนได้อีกครั้งด้วยการใช้แท็บ "คำเตือน"  ให้ทำเครื่องหมายที่กล่องซึ่งอยู่หน้าข้อความเตือนที่คุณต้องการเห็นอีกครั้ง</p>

</body>
</html>
