<html>
<head>
<META http-equiv="Content-Type" content="text/html; charset=UTF-8">
<title>The Greenstone Librarian Interface - Help Pages</title>
</head>
<body bgcolor="#E0F0E0">
<table width="100%" cellspacing="0" cellpadding="5" bgcolor="#B0D0B0" border="2">
<tr>
<td width="15%" align="center"><img width="45" src="../gatherer_medium.gif" height="45"></td><td width="*" align="center"><a name="themirrorview"><font size="5" face="Verdana"><strong>3.1: มุมมองดาวน์โหลด</strong></font></a></td><td width="15%" align="center"><img width="45" src="../gatherer_medium.gif" height="45"></td>
</tr>
</table>


<p>ส่วนนี้จะอธิบายถึงวิธีการกำหนดค่างานดาวน์โหลด และการควบคุมกระบวนการดาวน์โหลด คุณสามารถเข้าถึงมุมมอง "ดาวน์โหลด  " ได้ด้วยการคลิกที่แท็บของการดาวน์โหลด ครึ่งบนของหน้าจอจะแสดงตัวควบคุมการดาวน์โหลด ส่วนครึ่งล่างจะเริ่มต้นด้วยค่าว่าง แต่จะแสดงรายการดาวน์โหลดที่คงค้าง และรายการที่เสร็จสมบูรณ์แล้ว</p>

<p>มีหลายโปรโตคอลที่สามารถใช้ดาวน์โหลดข้อมูลได้ และระบบจะแสดงรายการโปรโตคอลเหล่านี้ไว้บริเวณด้านบนซ้ายของหน้าจอ</p>

<p>
<b>เว็บ:</b> ดาวน์โหลดหน้าเว็บและแฟ้มผ่านโปรโตคอล HTTP และ FTP</p>

<p>
<b>OAI:</b> ดาวน์โหลดระเบียนเมทาดาทาจากเซิร์ฟเวอร์ OAI (Open Archives Initiative)</p>

<p>
<b>Z3950:</b> ดาวน์โหลดระเบียน MARC ที่ตรงกับเงื่อนไขการค้นหาแบบเฉพาะเจาะจงจากเซิร์ฟเวอร์ Z39.50</p>

<p>
<b>SRW:</b> ดาวน์โหลดระเบียน MARCXML ที่ตรงกับเงื่อนไขการค้นหาแบบเฉพาะเจาะจงจากเซิร์ฟเวอร์ SRW</p>

<p>เลือกโปรโตคอลที่เหมาะสมโดยคลิกเลือกจากรายการทางซ้ายมือ จากนั้นระบบจะแสดงตัวเลือกที่สามารถเรียกใช้งานได้สำหรับโปรโตคอลดาวน์โหลดที่คุณได้เลือกทางด้านขวามือ เมื่อต้องการค้นหาว่าตัวเลือกแต่ละตัวทำงานอะไร ให้เคลื่อนเมาส์เหนือตัวเลือกนั้น เคล็ดลับเครื่องมือที่อธิบายตัวเลือกจะปรากฎขึ้น ตัวเลือกบางตัวเป็นแบบ 'เป็นทางเลือก' โดยตัวเลือกเหล่านี้จะถูกแสดงขึ้นในรูปแบบของกล่องกาเครื่องหมาย ซึ่งคุณจะต้องทำเครื่องหมายเมื่อต้องการใช้งานตัวเลือกนั้น ตัวเลือกอื่นๆ เป็นแบบ 'ต้องระบุ' ตัวเลือกเหล่านี้จะไม่มีกล่องกาเครื่องหมาย และคุณจะต้องกำหนดค่านั้นก่อนดำเนินการดาวน์โหลด</p>

<p>ทันทีที่ได้ตั้งค่าการกำหนดค่าแล้ว ให้คลิกที่ "ข้อมูลเซิร์ฟเวอร์  " เพื่อตรวจสอบการเชื่อมต่อไปยังเซิร์ฟเวอร์ และดูข้อมูลทั่วไปเกี่ยวกับหน้าเว็บหรือเซิร์ฟเวอร์ หรือคลิกที่ "ดาวน์โหลด  " เพื่อเริ่มต้นการดาวน์โหลด</p>

<p>มีปุ่มอีกสองปุ่ม คือ ปุ่ม "กำหนดคุณลักษณะ" ซึ่งจะเชื่อมโยงไปยังส่วนการเชื่อมต่อของการกำหนดคุณลักษณะที่ซึ่งคุณสามารถแก้ไขการตั้งค่าพร็อกซีได้ และปุ่ม "ล้างค่าแคช' ซึ่งจะทำการลบแฟ้มที่ได้ดาวน์โหลดไว้ก่อนหน้านี้ทั้งหมด คุณจำเป็นต้องตั้งค่าข้อมูลพร็อกซีถ้าคุณจะใช้พร็อกซีเซิร์ฟเวอร์เพื่อเชื่อมต่อไปยังอินเทอร์เน็ต ถ้าจำเป็นต้องมีการตรวจสอบสิทธิ์ระหว่างกระบวนการดาวน์โหลด พร็อกซีเซิร์ฟเวอร์จะถามชื่อผู้ใช้และรหัสผ่าน ส่วนติดต่อผู้ใช้สำหรับบรรณารักษ์จะไม่เก็บรหัสผ่านระหว่างเซสชัน</p>

<p>แฟ้มจะถูกดาวน์โหลดลงในโฟลเดอร์ชื่อ "แฟ้มที่ดาวน์โหลด  " (จะปรากฎขึ้นเฉพาะเมื่อเปิดใช้งานการดาวน์โหลด) และสามารถนำมาใช้ในคอลเลกชันใดๆ ก็ได้ แฟ้มจะถูกตั้งชื่อตาม URL ของเว็บแบบเต็ม (สำหรับการดาวน์โหลดเว็บ) หรือการรวมกันของ URL และค่าตัวเลือก (สำหรับชนิดการดาวน์โหลดอื่นๆ) โฟลเดอร์ใหม่จะถูกสร้างขึ้นสำหรับแต่ละโฮสต์ ตามด้วยโฟลเดอร์อื่นๆ สำหรับแต่ละส่วนของเส้นทาง ซึ่งจะช่วยให้มั่นใจได้ว่าแต่ะละแฟ้มจะมีความแตกต่างกันอย่างชัดเจน</p>

<p>รายการดาวน์โหลดจะมีรายการหนึ่งรายการต่อการดำเนินการดาวน์โหลดแต่ละครั้ง โดยแต่ละรายการจะมีขอบเขตข้อความที่แสดงรายละเอียดของงานพร้อมด้วยแถบความคืบหน้าที่แสดงกิจกรรมที่ดำเนินการอยู่ในปัจจุบัน จะมีปุ่มสามปุ่มปรากฎขึ้นทางด้านขวามือของแต่ละรายการ ดังคำอธิบายต่อไปนี้ "หยุดชั่วคราว" ใช้หยุดการทำงานแบบชั่วคราว  "ดูแฟ้มบันทึก" เป็นการเปิดหน้าต่างซึ่งแสดงแฟ้มบันทึกการดาวน์โหลด  "ปิด" จะเป็นการสิ้นสุดการดาวน์โหลด และลบงานออกจากรายการดาวน์โหลด</p>

</body>
</html>
